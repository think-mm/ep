<!DOCTYPE html>
<html lang="bn">
<head>
  <title> মুক্তমনা সম্পর্কে </title>
  <script type="text/javascript">
    if (!('import' in document.createElement('link'))) {
      // HTML imports are not supported!
      document.write('\x3Cscript type="text/javascript" src="../common/js/HTMLImports.min.js">\x3C/script>');
    }
  </script>
  <link rel="import" href="../common/template.html">
  <link rel="import" href="navbar.html" id="template_1">
  <link rel="import" href="sidebar.html" id="template_2">
  <link rel="import" href="../common/footer.html" id="template_3">
</head>

<body>
  <div id="site-wrapper">
    <div id="site-header"></div>
    <script src="../common/js/add_navbar.js"></script>

    <div class="container">
      <div class="row">
        <div id="site-sidebar"></div>
        <script src="../common/js/add_sidebar.js"></script>

        <div class="col-lg-13 col-md-8 col-sm-12">
          <div id="content-wrapper">
              <article class="content-article">
                <header>
                  <h2>মুক্তমনা কী? </h2>
                  <!--p>Published: <time datetime="2016-12-28">12-28-2016</time></p-->
                </header>

                <p>
                  মুক্তমনা ধর্মনিরপেক্ষ মানবতাবাদীদের একটি সমাজ বা গোষ্ঠী। ২০০১ সনের ২৬শে
                  মে অভিজিৎ রায় কয়েকজন মানবতাবাদী মানুষ নিয়ে একটি আলোচনা চক্রের আয়োজন
                  করেছিলেন, মুক্তমনা আন্দোলনের বীজ সেখানেই বপন করা হয়। মুক্তমনা প্রথমে শুরু
                  হয়েছিল অনলাইন আলোচনা দিয়ে, পরবর্তীকালে ব্লগ, অ্যাক্টিভিজম, ও গবেষণাকর্মের
                  মধ্য দিয়ে এটি এখন একটি সামাজিক আন্দোলনে পরিণত হয়েছে। এই আন্দোলনের
                  দার্শনিক ভিত্তি প্রকৃতিবাদ এবং নৈতিক ভিত্তি মানবতাবাদ। প্রকৃতিবাদ আমাদেরকে
                  বলে যে, বাস্তবে একমাত্র প্রাকৃতিক জিনিস ছাড়া আর কিছু নেই, অতিপ্রাকৃত বা
                  আধ্যাত্মিক কিছু নেই। আর মানবতাবাদ আমাদেরকে বলে যে, মানুষ এই প্রাকৃতিক বিশ্বের
                  একটি সম্পূর্ণ প্রাকৃতিক উপাদান, এবং সকল নৈতিকতা ও মূল্যবোধের উৎস।
                </p>

                <p>
                  "মুক্তমনা" কথাটি ইংরেজী "freethinker" শব্দের আভিধানিক বাংলা পরিভাষা ।
                  মেরিয়াম-ওয়েবস্টার অভিধান অনুযায়ী, ফ্রিথিংকার বলতে এমন একজন ব্যক্তিকে
                  বুঝানো হয় "যিনি কোনো কর্তৃপক্ষের ধার না ধেরে কেবলমাত্র যুক্তির (reason)
                  মাধ্যমে মতামত গঠন করেন এবং যিনি ধর্মীয় অনুশাসনের প্রতি সন্দিগ্ধ "।
                  মুক্তমনারা পৃথিবী তথা সমগ্র মহাবিশ্বকে বুঝতে চায় প্রথাগত সামাজিক চিন্তা
                  দিয়ে নয়, অর্জিত জ্ঞানের আলোকে প্রাকৃতিক নিয়ম প্রয়োগ করে। তারা রোমক কবি
                  হোরেসের বাণী "sapere aude" (dare to know, জানার স্পর্ধা করো) অন্তরে ধারণ
                  করে।
                </p>

                <p>
                  যিনি কোনো কর্তৃপক্ষ, সামাজিক রীতি, প্রথা, লোকাচার, অনুশাসন ও গোঁড়ামির
                  শৃঙ্খল থেকে মুক্ত হয়ে ন্যায্য কারণ, যুক্তি, বিজ্ঞান, ও মানবতাবাদের আলোয়
                  মতামত গঠন করেন তাঁকে ফ্রিথিংকার, মুক্তমনা, বা মুক্তচিন্তক বলা যায়। অবশ্য
                  এরকম সব মুক্তমনাই এই মুক্তমনা সমাজের সদস্য নন। এখানে মুক্তমনা বলতে সাধারণ
                  অর্থে সেই সব মুক্তমনা বা মুক্তচিন্তককে বুঝানো হচ্ছে যারা মুক্তমনা সমাজের
                  নিয়মতন্ত্রের সাথে একমত হয়ে মুক্তমনাকে সমর্থন করছেন এবং এই সমাজের
                  অন্তর্ভূক্ত হয়েছেন।
                </p>

                <p>
                  সাধারণভাবে "মুক্তমনা সমাজের সদস্য" হিসেবে যাঁদেরকে বিবেচনা করা হয় তাঁরা
                  হলেন: নাস্তিক (এথিস্ট), অজ্ঞেয়বাদী (অ্যাগনস্টিক), সংশয়বাদী (স্কেপ্টিক),
                  মানবতাবাদী (হিউম্যানিস্ট), ও ধর্মনিরপেক্ষতাবাদী (সেকুলারিস্ট)। কোনো ধার্মিক
                  কি মুক্তমনা হতে পারেন? তাই ধার্মিক হয়েও কেউ দৈনন্দিন ঘটনা ও জীবনের ক্ষেত্রে
                  প্রাকৃতিক বৈজ্ঞানিক নীতির প্রয়োগ করতে পারেন, মানবিক দর্শনের কষ্টিপাথরে
                  পার্থিব ঘটনা যাচাই করে নিতে পারেন, ধর্মনিরপেক্ষতাবাদী হতে পারেন তাহলে তিনি
                  মুক্তমনা সমাজ বা গোষ্ঠীর সদস্য হতে পারেন, কিন্তু মনে রাখতে হবে যে এটা
                  প্রধানত নির্ধর্মীদের গোষ্ঠী।
                </p>

                <footer>
                  <p><small> -- মুক্তমনা </small></p>
                </footer>
              </article>

            <!--content here-->
          </div>
        </div>
      </div>
    </div>

    <footer id="site-footer"></footer>
    <script src="../common/js/add_footer.js"></script>
  </div>
</body>
</html>
